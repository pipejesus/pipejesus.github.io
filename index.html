<DOCTYPE html>
<html>
  <body>
    <h1>I. Koty coraz częściej przedostają mi się do snów</h1>
    <p>Koty coraz częściej przedostają mi się do snów. Dziś nad ranem odwiedziła mnie cała seria dziwnych zjawisk sennych ale jedno z nich wyróżniło się na tyle, że budząc się usiłowałem koniecznie je zapamiętać - oto ono. Ojciec zawołał mnie do pokoju mojej siostry. Stałem tam i wpatrywałem się w okno, gdy nagle dostrzegłem niewielki ruch. Wytężałem wzrok jednak nie mogłem dostrzec kształtu poruszającego się zjawiska. W końcu zdałem sobie sprawę, że jest to coś w rodzaju podłużnej rośliny lub węża w kolorze zielonym. Stworzenie zaczęło zbliżać się do mnie z prędkością, której się nie spodziewałem i gdy było już na wyciągnięcie ręki i wysokości mojej głowy nagle ukazało swoją kocią twarz spod rozwiniętych płatków niby-kwiatu, które stały się jakby postawionym w poprzek kołnieżem szyi tego koto-węża. Była to twarz jednego z naszych kotów, Bidusi: pogodna i zdająca się mówić "witam!", czekająca jak zwykle żeby stuknąć się ze mną czołem. Próbowałem ją pogłaskać, ale stworzenie było zbyt delikatne, każdy dotyk powodował, że na moich rękach zostawały liście, które składały się na mozajkę tworzącą koto-węża. Zapytałem ojca dlaczego tak się dzieje. Przyjrzał się stworzeniu i oznajmił, że są to po prostu blaszki. Tuż po tym obudziłem się w łóżku. Na plecaku koło łóżka spała Bidusia, ktora wróciła nad ranem po trzydniowej wyprawie</p>
    <h1>Nie zostawiaj mnie</h1>
    <p>Szarusia to kot, który jako mały szczeniak wskakiwał mi do kaptura. Miałem wtedy żółtą bluzę z wielkim kapturem; zamówiłem ją na Allegro i spędziłem w niej wiele miłych chwil.</p>
    <p>
      Pojechałem do Lublina kupić używany laptop. Spędziłem 2 noce przeglądając Allegro w poszukiwaniu czegoś co mogłoby mi pomóc wylecieć z tąd w kosmos i znalazłem mały, metalowy HP Elitebook o przekątnej ekranu 14 cali za 700zł. Jest to <strong>cudo</strong>. Zainstalowałem na nim najnowsze Ubuntu Gnome 16.10 i jestem teraz do niego tak przywiązany jak do żadnego innego komputera wcześniej. Ma cudowną klawiaturę a'la Mac i najsilniejszy procesor jaki kiedykolwiek miałem: Intel i5-2520M. Jakoś od razu zachciało mi się lepiej zacząc pisać swoje webfrontendowo - wordpressowo - prestashopowe bazgroły i w końcu, po miliardach lat zwlekania zrobiłem coś na wzór "templatu" do wordpressa, który wrzuciłem sobie na githuba: https://github.com/pipejesus/wordpress-growkit/ . To cuś nie posiada żadnego wyglądu tylko jest zbieraniną różnych narzędzi, które są mi potrzebne w tworzeniu stron na WP: kompilowanie SCSS do CSS, Live Reload, Autoprefixer; do tego dorzuciłem różne fajne czcionkowe rzeczy, których zawsze używam (vertical rhythm, modular scale*) * - tego zacząłem używać dopiero ostatnio; SCSS kompilowany jest super szybko przez libsass i strasznie mną to pokręciło! Dopisałem sobie jeszcze taki mini-system gridów, którego i tak będę używał tylko ja bo jest trochę niedopracowany, prostacki i absolutnie nie jest piękny; ale przynajmniej jest swój i generuje go megapoplątany zestaw FOReachów ;) 
    </p>
    <p>Musiałem jakoś odświeżyć głowę bo po ciągłym siedzeniu samemu przez zimę, wiosnę i lato zabrakło mi paliwa; zupełnie cofnąłem się w rozwoju, to znaczy - może raczej stanąłem w miejscu klepiąc w ten sam prostacki sposób strony co wcześniej... a miałem tyle pomysłów i gdzieś wsiąkły; po części wynikło to z tego, że nie miałem wiedzy jak je wykonać a po części z ogarniającej wszystko ciemności, która wessała wszystko. Komputer stał się więc małym totemem; ośrodkiem, dookoła którego postanowiłem zbudować nowy sposób pisania stron, a co za tym idzie - nowy sposób na wszystko; wracam do nauki Go, wiem, że to jest coś co woła mnie jak głos morza. Rolki stały się jedynie zakurzonym rekwizytem, nie potrafię już z chęcią na nie patrzeć i cały czas mam nadzieję, że mi to przejdzie; doszło do tego, że doznałem przez kilka miesięcy lekkiego wstrętu do ćwiczenia nóg, co też od kilku miesięcy nadrabiam; teraz biegam. Wcześniej biegałem na boso po drodze asfaltowej, piachu i kostce brukowej; teraz biegam w butach do biegania. Niestety z rozpędu wyłączyłem się na wszystkie alarmy biegnące z nóg i gdy dzień po ostatnim biegu wstałem z łóżka rano z opuchniętymi stopami, które aż parzyły i nie pozwalały ustać w miejscu choć przez chwilę i rwącym bólem krzyczały na mnie przy każdym kroku, pomyślałem że no dobra - jednak nie da się tak od razu zacząć biegać po asfalcie; na szczęście zdąrzyłem się przekonać co to znaczy biegać boso i gdy tylko jakoś przełamię się żeby opuścić moją ulubioną asfaltową ścieżkę przez las i wzdłuż drogi i zamienić ją na bieg przez wał - zrzucam buty. Jednak teraz najbardziej potrzebuję jakiejś koszulki, która daje ten sam rodzaj wolności co bezrękawnik ale też trochę ociepli mnie zanim dojdę na start ścieżki biegowej. Mógłbym w sumie wyruszać od razu w bezrękawniku i mieć wolne ręce, ale po prostu bym zmarzł.</p>
  </body>
</html>
